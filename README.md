# To-be-a-Bee-just-a-bit
Πρόγραμμα για το Διαγωνισμό Ανοιχτών Τεχνολογιών με θέμα τη Μέλισσα
-----
1. Το έργο μας θα ξεκινήσει με αφορμή μια επίσκεψη σε μελισσοκομικό αγρόκτημα. Οι μαθητές θα έχουν την ευκαιρία να δουν από κοντά μέλισσες μέσα στις κυψέλες και να γνωρίσουν αρκετά από τα προϊόντα που παράγουν. Θα απαντηθούν ερωτήματα των μαθητών σχετικά με τη ζωή τους και την παραγωγή μελιού, αλλά θα συνεχιστεί η αναζήτηση περισσότερων πληροφοριών κατά την επιστροφή στο σχολείο. Με τη βοήθιεα ενός εννοιολογικού χάρτη θα δημιουργηθούν νέα στοιχεία και θα συγκροτηθούν ομάδες εργασίας για τη συγκέντρωση υλικού με ερωτήσεις στους γονείς, από βιβλία της βιβλιοθήκης και χρήση του διαδικτύου. 
2. Θα γίνει μια εισαγωγή της έννοιας της τεχνητής νοημοσύνης για να εξηγηθεί ότι είναι μια τεχνολογία που επιτρέπει στις μηχανές να μαθαίνουν και να εκτελούν εργασίες χωρίς ρητό προγραμματισμό.Για το σκοπό αυτό θα δημιουργηθεί μια εικονική αναπαράσταση μέλισσας ( με σχέδια των παιδιών ) που με τη χρήση ΤΝ θα μπορεί να αλληλεπιδράσει και να απαντάει σε ερωτήσεις των παιδιών και να λέει ιστορίες σχετικά με τη κοινόβια ζωή των μελισσών , τον τρόπο που είναι ιεραρχημένη η κοινωνία τους και την εργατικότητά τους για την παραγωγή μελιού. 
3. Μέσα από αυτήν τη διαδικασία η έρευνα θα οδηγήσει στον κίνδυνο μείωσης και εξαφάνισης του πληθυσμού των μελισσών και καθώς το νηπιαγωγείο μας καλλιεργεί ευαισθητοποίηση απέντνατι στο περιβάλλον θα εστιάσουμε στο θέμα της προστασίας της μέλισσας ενώ με την προτροπή των εκπαιδευτικών θα στραφούμε στην αναζήτηση αυτή με τη χρήση των μέσων που μας παρέχει η τεχνολογία και συγκεκριμένα η ΤΝ. Είναι εφικτό να γίνει η εγκατάσταση μιας μονάδας κυψέλης σε γειτονικό κήπο όπου οι μέλισσες για μπορούν οι μαθητές με ασφάλεια και κατά ομάδες να κάνουν καλύτερα τις παρατηρήσεις τους.Για το λόγο αυτό έχουν ετοιμαστεί ακριβής οδηγίες για τη δημιουργία ενός απλού, ασφαλούς και φιλικού προς τα παιδιά μοντέλου κυψέλης χρησιμοποιώντας εύκολα προσβάσιμα υλικά.Η παρακολούθηση μελισσών με αισθητήρες ΤΝ ,η χρήση βασικών αισθητήρων για τη μέτρηση θερμοκρσίας και υγρασίας θα βοηθήσει τους μαθητές να κάνουν καταγραφή και εξαγωγή συμπερασμάτων. Θα χρησιμοποιηθεί λογισμικό animated drawings με τεχνητή νοημοσύνη που θα δίνει στις ζωγραφιές των μαθητών κίνηση.

Σκοπός του προγράμματος
-------
Να ευαισθητοποιήσει αρχικά τις εκπαιδευτικούς στην έννοια της βιοποικιλότητας και την αξία που έχει η ύπαρξη των μελισσών στη διατήρησή της. Να παρακινήσει τους/τις μαθητές/τριες, να προβληματιστούν και να αναλάβουν δράση αλληλεπιδρώντας στην ομάδα στη σχολική κοινότητα , με την οικογένεια και την τοπική κοινωνία για την προστασία τους, στον βαθμό που μπορούν. Το σενάριο θα διακτινιστεί σε όλα τα θεματικά πεδία του αναλυτικού προγράμματος του Νηπιαγωγείου, Παιδί και : Επικοινωνία , Εαυτός και κοινωνία ,Θετικές επιστήμες , Σώμα Δημιουργία και Έκφραση. 

Εκπαιδευτικοί στόχοι του έργου
-------------------------------

1. Να γνωρίσουν καλύτερα το θαυμαστό κόσμο των μελισσών. 
2. Να αποκτήσουν οι μαθητές περιβαλλοντική εκπαίδευση και συνείδηση ώστε να γίνουν ενεργοί πολίτες παίρνοντας αποφάσεις που θα συμβάλουν στην προστασία της μέλισσας. 
3. Να γνωρίσουν τις δυνατότητες των εφαρμογών τεχνητής νοημοσύνης. 
4. Να αναπτύξουν δημιουργική και κριτική σκέψη μέσα από την εμβάθυνση για τη περιβαλλοντική επίλυση ενός προβλήματος 
5. Να έρθουν σε επαφή και να εξοικειωθούν με βασικές αρχές προγραμματισμού και αλγοριθμικού τρόπου σκέψης και δημιουργίας κώδικα.
6. Να καλλιεργήσουν ικανότητες συνεργασίας, επικοινωνίας, ομαδικότητας.

## Ψηφιακός Εξοπλισμός (Υλικά)
- 1 [Blue-Bot](https://grobotronics.com/blue-bot.html)
- 1 [USB Αισθητήρας Θερμοκρασίας/Υγρασίας](https://www.nsmarket.gr/gr/index/products/thermometers?row=800) για τοποθέτηση εντός της κυψέλης.
 
## Αποτελέσματα

### Σελίδες Παρουσίασης του Έργου
- [«To be a bee just a bit»](https://openedtech.ellak.gr/robotics2024/melenii-to-be-a-bee-just-a-bit)
- [Διαγωνισμός Ανοιχτών Τεχνολογιών](https://blogs.sch.gr/nip5dra/tag/diagonismos-anoichton-technologion/) στο ιστολόγιο του 5ου Νηπιαγωγείου Δράμας.

### Σχεδιασμός
Δείτε το [σχέδιο ανοιχτού εκπαιδευτικού πόρου](OER%20project.pdf) σύμφωνα με το OER.

### Υλοποίηση
- Δείτε το [BlueBee-Chat-Bot](https://github.com/5thKindergartenOfDrama/BlueBee-Chat-Bot/blob/main/README.md)
- Δείτε το [Παιχνίδι Bee-bot](Παιχνίδι%20Bee-bot/README.md)

## Οι "Μεγάλοι" των Μελένιων (Ομάδα Έργου)
- ***Μαρία Παπαδοπούλου***, **Εκπαιδευτικός ΠΕ60**, Προϊσταμένη 5ου Νηπιαγωγείου Δράμας, mariapap14771@gmail.com
- ***Σταυρούλα Αυγητίδου***, **Εκπαιδευτικός ΠΕ60.5**, 5ο Νηπιαγωγείο Δράμας, roulavgi@gmail.com
- ***Αρχιμήδης Καραγιαννίδης***, **Εκπαιδευτικός ΠΕ70**, Δημοτικό Σχολείο Ανδριανής Νικηφόρου, **Μελισσοκόμος**, archimedeska@gmail.com, archimedes@sch.gr
- ***Ηλίας Γκρίνιας***, **ΠΕ Πληροφορικής (Software-Hardware)**, Τμήμα Ψηφιακών Υπηρεσιών & Διαφάνειας, Δ/νση Ανάπτυξης, Προγραμματισμού & Ψηφιακών Υπηρεσιών, Δήμος Καβάλας, elgrinias@gmail.com, hgrinias@kavala.gov.gr

## Αναγνώριση

Η ανάπτυξη του **BlueBee-Chat-Bot** και του **Παιχνιδιού Bee-bot**, έγινε στις εγκαταστάσεις των [**Crea Centers Kavala**](https://www.facebook.com/p/Crea-Centers-Kavala-100083365117774), στους χώρους εργασίας του νέου "Ατελιέ Πολυμέσων" της δομής.

## Ευχαριστίες
Ευχαριστούμε θερμά:

- την [***Ιώ Χατζηβαρύτη***](https://www.linkedin.com/in/io-chatzivaryti-34528427/), **Ειδική Σύμβουλο Ευρωπαϊκών Προγραμμάτων του Δημάρχου Καβάλας**, Υπεύθυνη Υλοποίησης του έργου [BSB757- CREA CENTERS](https://creacenters.eu/) για την Καβάλα, καθώς και Υπεύθυνη Προγράμματος της δομής **Crea Centers Kavala**, για την παραχώρηση του "Ατελιέ Πολυμέσων" της δομής και
- Τη Δ/νση Ανάπτυξης, Προγραμματισμού & Ψηφιακών Υπηρεσιών του [Δήμου Καβάλας](https://kavala.gov.gr) για την ενθάρρυνση/στήριξη της όλης προσπάθειας. 




